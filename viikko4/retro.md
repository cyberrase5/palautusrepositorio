Retrospektiivi on yleensä sprintin jälkeinen kokous tiimin kanssa, jossa keskustellaan kuluneesta sprintistä esimerkiksi seuraavilta pohjilta: 

Start, Stop, Continue, More of, Less of –mallissa sprintin tapahtumat (tehdyt taskit, kohdatut ongelmat yms.) jaetaan näihin viiteen kategoriaan, eli pohditaan mm. mitä pitäisi aloittaa ja lopettaa, sekä sitä mitä osa-aluetta pitäisi painottaa seuraavaksi. Kaikki osallistujat saavat kertoa näkemyksensä, ja niitä pohditaan yhdessä. Suuremmissa ryhmissä voidaan myös jakautua pienryhmiin, jotka käsittelevät jotain osa-aluetta yksityiskohtaisemmin. 

Glad, Sad, Mad –malli on samankaltainen, mutta kategorioita on kolme. Tiimiläiset jaottelevat tapahtumat johonkin näistä kolmesta, jonka jälkeen äänestetään mistä keskustellaan enemmän. Eniten ääniä saaneet tapaukset käsitellään ensin, ja lopetetaan viimeistään tunnin jälkeen. 

Mallit eivät ole kovin erilaisia, mutta GSM tuppaa olemaan lyhyempi. Ottaen huomioon lyhyemmän ajan ja pienemmän määrän kategorioita, GSM tuntuu suosivan käsiteltävien asioiden määrää yksityiskohtaisuuden kustannuksella. 
